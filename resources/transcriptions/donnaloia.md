Buon pomeriggio, sono Leonardo. Il cognome potete leggerlo perché in Sicilia è un problema: lo sbagliamo sempre. All'universo... sia qui nella presentazione. Mi occupo di dati geografici in AgID da circa un anno come, diciamo, &quot;posto fisso&quot;, e da 25 anni come consulente. Non so se qualcuno di voi si occupa di dati territoriali, geografici, spaziali, eccetera. Forse Andrea... e anche Agostino? Ah, ah, perfetto!

E quindi, quello che facciamo è essenzialmente valorizzare il patrimonio informativo pubblico, definire dei data model interoperabili e stare dietro ad alcuni processi, tra cui quello di cui parlavamo ancora, relativo ai dati di elevato valore che, lo vedremo, in molti casi hanno l'informazione geografica come elemento sostanziale.

Ora, per rispondere anche alla prima domanda: &quot;Cosa fa AgID per i dati di elevato valore?&quot;. È vero, ci sono delle tematiche che sono complicate da gestire, però qualcosa è stata fatta. Per esempio, sui dati catastali, che è storica come... cioè, incredibile! Qualcosa si è fatto anche per l'ANCSU (Anagrafe Nazionale dei Numeri Civici e delle Strade Urbane), anche se conosco le problematiche legate ai numeri, alla georeferenziazione, che noi stiamo cercando, insomma, di portare avanti.

Ora, tutto quello che facciamo è legato anche all'evoluzione che poi stanno avendo i sistemi informativi territoriali con i nuovi sistemi di intelligenza artificiale. Molte delle componenti di un sistema informativo cambiano.

Per esempio, la parte software, hardware, il personale tecnico, viene in parte, diciamo, dovrebbe essere sostituito da sistemi autonomi. Non c'è più un'organizzazione di riferimento unica, ma più organizzazioni che trattano tematiche differenti fra loro. Ma la cosa più importante sono, appunto, i dati, che diventano sempre di più dinamici. Abbiamo dati satellitari – nel 2026 ci sarà la costellazione IRIDE, speriamo vada tutto bene –, abbiamo dati che sono sottoutilizzati, tipo le auto mobili per il catasto strade che prendono una quantità di informazioni enorme, abbiamo i sensori IoT, abbiamo i gemelli digitali che potrebbero essere integrati, anzi, lo stiamo facendo per l'illuminazione pubblica.

Questo, e tutto questo, però, necessita di regole. I dati, prendendo una metafora di Andrea: open data, dati pubblici... metafora con l'acqua per la disponibilità. Nel nostro caso, l'acqua come trasparenza, cioè come modalità per riconoscere le banche dati. E quindi, per questo, la necessità di far riferimento a modelli riconosciuti, anche perché Antonio citava le linee guida per l'adozione dell'intelligenza artificiale. Uno dei presupposti riconosciuti da tutti è che si riducono le tempistiche, i costi e i consumi nell'addestramento se i dati sono strutturati, quindi facilmente riconoscibili.

Quello che facciamo, vi dicevo, quindi, è essenzialmente valorizzare ciò che è già disponibile nella Pubblica Amministrazione come dato geospaziale, geografico e territoriale. In realtà sono sinonimi, forse la parte &quot;territoriale&quot; riguarda più i dati di base, cioè quelli topografici, in particolare partendo dai database geotopografici (DBGT), che sono uno strumento, insomma, che a partire dal 2011 sostituiscono la vecchia rappresentazione cartografica della CTR (Carta Tecnica Regionale). In realtà, io ho fatto una ricerca online mentre eravamo in treno: la Regione Sicilia dovrebbe ancora avere una CTR. Rispondo in diretta: è del 2013. È irresponsabile! E noi, ovviamente, siamo passati ai database dal 2011.

Abbiamo trovato, e questo è un altro elemento che vale la pena affrontare, molte pubbliche amministrazioni... c'è l'obbligo di produrre database geotopografici dal 2001, però molte pubbliche amministrazioni hanno teso a sintetizzare i contenuti del database topografico, considerandolo molto, non complesso, ma complicato. In realtà, i nuovi sistemi di intelligenza artificiale richiedono sistemi complicati, complessi e ricchi di informazioni. Quindi, deve cambiare il paradigma, diciamo, nell'analisi. E quindi la valorizzazione che noi tendiamo a proporre sui database geotopografici fa riferimento a questo.

Altra modalità e altro motivo per cui noi ci occupiamo di dati spaziali è l'interoperabilità. Molte, vedremo qualche esempio, pubbliche amministrazioni centrali e locali, anche regioni, si rivolgono a noi per produrre nuovi data model tematici che hanno nell'informazione geografica un elemento essenziale. In questo caso noi, non avendo competenze di dominio sulle tematiche (illuminazione pubblica, reti di sottoservizio, eccetera), forniamo le nostre competenze per quanto riguarda, appunto, l'interoperabilità, partendo dai database geotopografici. Quindi, supportiamo a definire dei data model tematici che siano interoperabili *by design*, che seguano l'interoperabilità semantica e tecnica, come previsto peraltro dalla normativa di riferimento. Quindi l'obiettivo è poi allargare i contenuti di base dei database topografici con contenuti extra, tematici. Quindi i DBGT diventano DBGT estesi.

Altro riferimento di cui ha parlato anche Antonio è i dati di elevato valore (HVD - High-Value Datasets). Almeno tre delle sei serie di dati di elevato valore fanno riferimento direttamente alla componente geografica, ma in realtà, poi lo vedremo, anche i dati meteorologici e statistici normalmente hanno un riferimento geografico, così come i dati relativi alle imprese. Nell'ultima conferenza INSPIRE, c'è stato chiesto se i dati relativi alle imprese potessero essere collocati anche con una georeferenziazione, per creare evidentemente dei sistemi.

Dicevo, i database geotopografici, con l'eccezione di cui prima, sono disponibili per tutte le pubbliche amministrazioni e definiscono una nuova – nuova dal 2011, quindi diciamo consolidata – struttura per la rappresentazione dei dati territoriali. Sono strutturati in strati, temi e classi. Questo ci permette di aggiungere in maniera controllata tematiche di volta in volta di interesse. Quindi abbiamo 11 strati, all'interno dei quali troviamo dei temi, all'interno dei quali troviamo delle classi, che sono contenitori di oggetti omogenei rispetto alla rappresentazione geometrica e rispetto al contenuto. Ovviamente, tutto in una relazione di database, quindi con delle relazioni topologiche, geometriche, eccetera. Quindi, insomma, questo... faccio velocemente il passaggio dalla CTR tradizionale al database topografico: è come avere uno shapefile al costo di un raster, anche se ho detto shapefile in questo contesto, scusate.

Allora, per parlare sempre del database topografico, l'edificio del CNR in cui siamo ospitati è composto da due classi di oggetti nel database topografico. Il primo, che fa riferimento all'unità volumetrica. L'unità volumetrica è il volume minimo che compone l'edificio e che si differenzia dagli altri volumi per una differenza di altezza, di quota, a una determinata scala, eccetera, eccetera. Quindi la classe &quot;unità volumetrica&quot; ci serve a ricostruire il modello tridimensionale. La classe &quot;edificio&quot; ha sempre una sua componente geometrica, in realtà non ce l'ha perché è un composto di unità volumetriche. Quindi, il poligono &quot;edificio&quot; è composto da unità volumetriche e ha tutta una serie di informazioni, quali la tipologia edilizia, la categoria d'uso, se è sotterraneo o meno, qual è lo stato di conservazione, se è un edificio monumentale, eccetera.

In realtà, queste due classi sono solo una piccola parte dell'edificato. Questo è il diagramma di sintesi delle specifiche sui database topografici, che comprende una serie di ulteriori classi. In alcuni casi sono composte da... In altri casi, per scale che vanno dal 1:1000 al 1:2000, ci servono anche a produrre proprio un elemento tridimensionale, anche dal punto di vista degli elementi di copertura. Questo è lo schema generale, sempre semplificato, e questo ci fa capire perché molti abbiano avuto un approccio... In realtà ci sono più di 150 classi, quindi non abbiamo solo l'edificio, ma abbiamo anche i marciapiedi del CNR, l'area di circolazione veicolare, pedonale, ciclabile, eccetera.

Beh, vi dicevo, quello che noi facciamo, ci siamo non inventati, ma insomma, era una cosa quasi naturale, abbiamo definito una prassi operativa per aggiungere ulteriori contenuti a quella complicazione. E l'abbiamo fatto supportando diverse pubbliche amministrazioni. Perché abbiamo fatto questo? Perché molti di questi progetti, avendo un riferimento legato al contesto territoriale in cui si inseriscono, non possono prescindere dallo stesso. Per esempio, per fare un progetto illuminotecnico non posso definire un data model a sé stante e non inserirlo nel contesto dell'edificato, della circolazione veicolare e tutto il resto.

Questi sono i progetti che abbiamo seguito o abbiamo in corso o delle proposte di cui vedremo nello specifico. E in particolare, sempre su geodati.gov.it, trovate le specifiche, quindi le regole tecniche del SINFI (Sistema Informativo Nazionale Federato delle Infrastrutture), che è stato realizzato in collaborazione con il Mise e il PNRR. Si tratta di due specifiche operative, cioè di due data model che sono stati implementati in piattaforme informative. E poi abbiamo collaborazione anche con delle regioni, in particolare con Regione Umbria stiamo curando la parte urbanistica, sempre integrata nel database topografico. Con Regione Lombardia stiamo partendo con le aree sciabili, è un argomento minimo, diciamo, però è sempre legato, appunto, al territorio. Però dovrebbe essere l'inizio di una nuova storia AgID-Lombardia, che produrrà il database geotopografico integrale. E abbiamo fatto anche delle proposte operative. Forse quella più interessante, anche in questo contesto di Datatalk, può essere quella relativa alla copertura del suolo.

> **Pubblico:** Scusate, scusate. La &quot;I&quot; per cosa sta?
> **Relatore:** Integrato. Integrato nel senso che integra, cioè che ci hanno chiesto di aggiungere le aree sciabili, per dire, un contenuto tematico che non è previsto nello standard topografico, che noi modelliamo, aggiungiamo.
> **Pubblico:** Olimpiadi?
> **Relatore:** Questo sarà...
> **Pubblico:** E ti posso chiedere cos'è invece il &quot;P scuola&quot;?
> **Relatore:** Allora, il PEIL... pensavo di parlarne dopo.
> **Pubblico:** Quando vuoi, quando vuoi. Anche dopo.

Qual è la modalità con cui aggiungiamo questi contenuti? Ovviamente lo facciamo in maniera controllata. Il framework, in realtà, ripeto, è una prassi operativa, non è ancora stata formalizzata in una linea guida, forse lo faremo. Il primo step riguarda la verifica della presenza del contenuto che voglio modellare nella specifica estesa sui database geotopografici. I database geotopografici hanno dei contenuti obbligatori e un contenitore esteso. Spesso i contenuti che ci chiedono di modellare sono già presenti, quindi basta aggiungere l'obbligatorietà, magari farlo con gli strumenti opportuni. Noi utilizziamo la GML Methodology, UML/GIS, per citarne alcuni.

Nel secondo step, cioè nel caso in cui nella specifica estesa il mio contenuto non è presente, verifichiamo i contenuti da aggiungere e verifichiamo se esistono già nella struttura ad albero di cui vi parlavo prima, se esiste già una modalità di integrazione. Vi faccio un esempio: il SINFI, Sistema Informativo Nazionale Federato delle Infrastrutture, è un approfondimento delle reti di sottoservizio, perché proprio tratta quegli argomenti: rete elettrica, acquedotti, rete di riscaldamento, eccetera. Quindi non abbiamo fatto altro che utilizzare lo stesso schema del DBGT aggiungendo dei contenuti: non solo la tipologia di rete elettrica, ma anche le fasi o il tipo di... vabbè, il gestore, eccetera. Per esempio, la portata dei tubi per gli acquedotti non è presente nel database demografico, noi l'abbiamo integrata alla classe acquedotti, aggiungendo appunto i consumi. Per le scuole anche, lo stesso.

Per quanto riguarda poi necessità che vanno oltre ciò che è già previsto nel database topografico, aggiungiamo nuovi strati. Allora, vediamo qual è il PEIL di cui si parlava prima. Quello è un progetto generale che riguarda l'efficientamento energetico di più elementi, cioè più oggetti pubblici, diciamo così, contesti pubblici. Noi abbiamo prodotto questa specifica che riguarda l'illuminazione pubblica (PEL-IP). Il progetto è di ENEA, quindi noi forniamo la competenza per la definizione del data model integrato, eccetera, eccetera, e loro forniscono tutte le necessità, i contenuti, ciò di cui hanno bisogno. Questo progetto dovrebbe produrre – almeno all'inizio era questa la cosa che veniva detta –, considerando che ci sono 12 milioni di punti luce pubblici a livello nazionale, l'efficientamento dovrebbe produrre un risparmio di circa 400 milioni di euro l'anno. Solo per un argomento che magari noi non consideriamo neanche. E nello stesso tempo, l'efficientamento consiste, oltre che nella riduzione dei consumi, anche nel miglioramento del servizio, ovviamente. Il PEIL-Scuole riguarda, nell'ambito degli edifici pubblici, le scuole, perché il progetto più generale è &quot;Edifici&quot;, che dovrebbe riguardare poi anche gli ospedali e tutto il resto. In quel caso, noi aggiungiamo alla classe &quot;edificio&quot;, all'oggetto georeferenziato riconosciuto nel database topografico, tutta una serie di informazioni utili all'efficientamento energetico. Quindi si va dagli impianti... è un BIM, diciamo, più leggero.

Questo è lo schema che abbiamo prodotto. Quindi ci sono il punto luce come classe effettiva e poi ci sono tutta una serie di contenuti, fra cui quello relativo ai dati dinamici, dovrebbe essere quello più di interesse perché considera i consumi. Esatto.

Il SINFI è un altro progetto che abbiamo seguito, anche questo lo trovate su geodati.gov.it. In questo caso, l'obiettivo del progetto è quello di ridurre costi e tempi per la diffusione della banda ultra-larga sul territorio nazionale e quindi ci hanno chiesto di fare un data model che considera tutte le reti di sottoservizi possibili, indicando anche la disponibilità di infrastrutture non utilizzate o parzialmente utilizzate. Ovviamente, la georeferenziazione di questi elementi è fondamentale per quello di cui si parlava prima, cioè per ridurre tempi e costi di realizzazione, considerando che l'infrastruttura è la cosa che costa di più per diffondere, appunto, la banda ultra-larga.

Abbiamo fatto poi delle proposte. Una di queste è l'ANCSU, che dovrebbe risolvere il problema della georeferenziazione. La linea guida INSPIRE-Agenzia delle Entrate non la considera obbligatoria, che è un errore di partenza, ma comunque è superato dalla norma europea, in qualche modo superato dalla norma europea con l'atto esecutivo. In questo caso, noi l'avevamo già fatto, cioè integrando nel database per la collaborazione con le regioni.

Vi dicevo, un esempio è quello con Regione Umbria, in cui abbiamo cominciato ad aggiungere e considerare anche gli elementi relativi alla pianificazione territoriale, soprattutto urbanistica. Ovviamente, questo è un discorso che va approfondito, perché le leggi urbanistiche sono regionali, quindi i contenuti cambiano da regione a regione.

Questo, secondo me, è la cosa più interessante che abbiamo fatto come proposta, che è un data model relativo alla copertura del suolo, anche perché poi c'è un intervento sulla tematica. La mancanza, non ricordo, della... Esatto. E la copertura del suolo è un elemento essenziale da questo punto di vista, tant'è che i report di ISPRA sul consumo di suolo utilizzano proprio questo tipo di dato, perché di fatto discrimina le superfici impermeabili da quelle non impermeabili, da quelle coperte d'acqua e poi ha delle sottocategorie all'interno. Anche in questo caso, noi abbiamo provato a riportare quei contenuti, che sono quelli previsti a livello europeo dalle matrici EAGLE utilizzate da ISPRA, nella struttura dei database topografici. Quindi abbiamo creato un nuovo strato, &quot;Copertura del suolo&quot;, tre temi all'interno dei quali poi ci sono delle classi, ma hanno di fatto tutti i contenuti già richiesti da EAGLE e di conseguenza da ISPRA.

Dopodiché, abbiamo fatto un ulteriore passaggio, che secondo me è interessante proprio nel contesto del Datatalk, su come si può lavorare sui dati, cercando di vedere se i contenuti del database topografico fossero sufficienti a produrre i contenuti richiesti dalla copertura del suolo. Cioè, dopo aver creato il data model &quot;Copertura del suolo&quot;, abbiamo provato a individuare, visto che è una copertura topologica, di quali contenuti del DBGT sono composti i contenuti definiti per la copertura del suolo. Quindi abbiamo fatto un piano di mappatura e lo abbiamo anche applicato.

In particolare, ovviamente, questa è un'evidenza dell'importanza che ha avere a disposizione un database topografico, magari anche aggiornato, sarebbe meglio. L'abbiamo applicato su un comune dell'Umbria che si era appena dotato di database topografico e questa mappatura... quindi qui vedete la copertura del suolo ISPRA, che già conoscete, disponibile come dato raster. In alcuni casi mi hanno detto che il dato viene prodotto vettoriale e viene generalizzato raster, degenerato, diciamo, raster proprio per ISPRA, è richiesta con il pixel a 10 metri. Abbiamo applicato quella mappatura per il comune di Narni e abbiamo questa soluzione: un dato vettoriale che è stato generato automaticamente facendo la mappatura. Anche perché il database topografico è molto più approfondito, ovviamente, della matrice EAGLE utilizzata per la copertura del suolo, perché ci sono N classi che fanno riferimento al contenuto &quot;copertura del suolo&quot;, &quot;superficie impermeabilizzata&quot;, eccetera, eccetera. Quindi la nostra idea è quella di, anziché fare un database di sintesi, aumentare i contenuti, la complicazione, diciamo, la complessità, proprio per far fronte ai nuovi sistemi di intelligenza artificiale che si nutrono di dati, che non sono petrolio ma acqua, nel senso che devono essere, appunto, trasparenti.

Ora vado velocemente, non so... molto sui dati di elevato valore, per farvi capire che proprio i database topografici contengono intrinsecamente dati considerati di elevato valore. E in particolare, le condizioni richieste per i dati di elevato valore sono: il formato leggibile, lo scaricamento in blocco di cui parlava Antonio, l'accesso tramite API, i vocabolari controllati, la data di creazione e aggiornamento regolare e la licenza aperta. Molte di queste condizioni sono già, diciamo, non sono un problema. Altre sono un problema in alcuni casi delle amministrazioni, perché l'aggiornamento regolare non rispetta nessuno standard. E molti di questi, però... il formato leggibile, il vocabolario controllato, sono già intrinsecamente presenti nei database topografici. Quindi, perché non utilizzarli? Considerando anche che la scala richiesta per gli HVD è dal 5.000 andando verso scale più grandi. Quindi non possiamo, se era richiesto il dato sulla rete, il reticolo idrografico, utilizzare il dato dell'IGM al 100.000, perché non è di elevato valore. Dobbiamo considerare un dato che va al 5.000, se disponibile, ovviamente.

Perché l'obiettivo dei dati di elevato valore, lo diceva anche Antonio, è riutilizzarli per creare dei vantaggi dal punto di vista ambientale, economico e sociale. Molte delle regioni già hanno questo tipo di dato. Quindi il ragionamento che abbiamo fatto, visto che AgID deve coordinare e supportare le pubbliche amministrazioni per la produzione di dati di elevato valore, è: verifichiamo quei dati di elevato valore che possiamo trovare direttamente nei database. Dopodiché, facciamo un passaggio di conformità rispetto alle *data specification* di INSPIRE, perché di fatto il regolamento richiede la conformità alle *data specification* di INSPIRE, e poi li pubblichiamo. Alcune regioni hanno, inconsapevolmente, già realizzato questo. Per esempio, la Sardegna è una delle regioni... anche se non c'è la conformità ai file, però i contenuti ci sono tutti, effettivamente. Quindi la solita mappatura che facciamo: da una parte gli HVD, considerando le tre serie di interesse e i dataset che rientrano in quelle tre serie, e da questa parte le classi del DBGT in cui troviamo quegli oggetti.

Ma facciamo un esempio. In questo caso, l'edificio. HVD &quot;Edifici&quot;, dato di elevato valore appartenente alla serie &quot;Dati geospaziali&quot;. È richiesta la geometria, l'impronta dell'edificio, l'identificatore univoco, il tipo d'uso e il numero dei piani, oltre all'identificativo INSPIRE. Allora, abbiamo provato a vedere se sono già disponibili queste informazioni. In effetti, troviamo tutto partendo dall'unità volumetrica, quindi non dobbiamo fare, aspettare un altro PNRR per fare questo. In più, quello che diceva Antonio, cosa che avremmo dovuto fare già da tempo: questi dati che sono richiesti anche da INSPIRE. In effetti, se noi aggiungiamo... perché questi sono i dati di base considerati come le richieste di base... quelle di &quot;Edifici INSPIRE&quot; richiedono informazioni aggiuntive. E in realtà, anche quelle informazioni aggiuntive sono già presenti nei database topografici.

Ultimo esempio è quello delle reti stradali e ferroviarie. Eh, sì, era lo sketch che abbiamo preparato. Anche in questo caso, nello specifico, vengono richieste come dati di elevato valore la conformità rispetto a INSPIRE, e INSPIRE richiede essenzialmente il poligono, la geometria della stazione o di altre infrastrutture che fanno riferimento alla stazione, il link, cioè la tratta ferroviaria, e il nodo, che insieme alla tratta definisce la rete del grafo ferroviario. Abbiamo fatto la verifica, nella quale... scusate, l'accessibilità... questa è la canzone... ci hanno fatto quattro corsi, c'abbiamo anche un esperto, un giovane esperto formatore, un formatore sta diventando rosso...

Dicevo, quindi, la stazione in questo caso la troviamo nella classe &quot;Edificio&quot; che ha la categoria d'uso &quot;stazione&quot; o altre tipologie che già sono presenti, quindi copriamo tutto a parte il dato di inizio, il valore della versione, che insomma... La tratta la troviamo, anche in questo caso, non accessibile, nell'elemento ferroviario con tutti i contenuti richiesti, e il nodo ovviamente nella classe &quot;giunzione ferroviaria&quot;. Quindi, anche in questo caso, il dato è già disponibile. Il problema sono gli aggiornamenti, ma già avere a disposizione questo sarebbe... Grazie.

[Applauso]